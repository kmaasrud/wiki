![](https://trinesmatblogg.no/app/uploads/2015/01/IMG_2210-001.jpg)

Pasta av "puttane" ("horer" på italiensk); denne pastaretten sies å ha blitt lagd av de prostituerte i Napoli, tilbake i tiden. En mer sannsynlig kilde til navnet er bruken av "puttane" som et banneord. En kan tolke "spaghetti alla puttanesca" litt som "jeg bare slang noe dritt oppi en panne sammen med noe spaghetti."

Uavhengig av bakgrunnen, så er Pasta Puttanesca en enkel, men enormt smakfull pastarett. Tradisjonelt sett brukes spaghetti, men ønsker man litt mer tyggemotstand er penne eller buccatini gode alternativer. Oppskriften er inspirert fra Trines Matblogg[^trine].

## Ingredienser

- Pasta
- Hermetiske tomater
- Hvitløk
- Sitron
- Sorte oliven
- Ansjos
- Kapers
- Basilikum

## Fremgangsmåte

1. Finn frem en liten gryte/dyp panne og fres løk og hvitløk i oljen, til løken er blank og myk, men uten at den tar farge.
2. Tilsett hakket ansjos for å få frem litt mer smak, før du har i de hermetiske tomatene og lar sausen putre i ca. 10 minutter.
3. Mot slutten av koketiden tilsettes oliven og kapers. Smak til pepper, sitronskall, hakkede krydderurter og litt salt (ansjosen er ofte ganske salt i seg selv.) Ønsker man å nøytralisere syren til tomatene, kan litt sukker eller honning også tilsettes.
4. Mens tomatsausen står og putrer, koker du pastaen **nesten** al dente. Før pastaen rett over i pannen med sausen (helst med en god klunk pastavann) og skru av varmen.
5. Serveres med revet parmesan, nykvernet pepper og gjerne noen friske basilikumblader.

[^trine]: <https://trinesmatblogg.no/recipe/pasta-alla-puttanesca/>